---
---

# Kmom10 projekt

#### Krav 1-3

Utan att vara inloggad kan du besöka sidan och få en översikt över samtliga delar av sidan. Detta betyder att du kan gå in på förstasidan och påträffar detta: En översikt över de fem senaste frågorna, inkluderat en kort översikt över frågan, vem som skrivit den, hur många röster den har, vilka taggar den har och hur många svar frågan har fått. Du kan klicka på frågan för att se den i helhet och svar/kommentarer som finns kopplade. Annars kan du gå in på frågesidan för att finna samtliga frågor.

I en sidobar finner du även en kolumn med de fem aktivaste användarna, dessa är listade med användarnamn, poäng och en rank som är baserad på ett poängsystem. Du kan klicka på användaren för att se dess profil På profilen finns all kopplade frågor och svar som användaren har publicerat. Det finns en separat sida för användare som visar samtliga registrerade som nås via navbaren eller en knapp på denna sidobar.

I sidobaren under användare ligger de fem mest använda taggarna. Klickar du på taggen visas samtliga frågor som är kopplade till taggen och det finns även en knapp kopplad till den egna sidan för taggar. Här visas samtliga taggar och kan ta dig vidare till frågorna kopplade dit.

Det finns även en about-sida med en text om mig själv, om webbplatsen samt länk till webbplatsens github-repo.

Är användaren inte inloggad kan den göra det mesta på sidan. Det vill säga gå runt och ta del av information, läsa frågor, svar, kommentar, titta på användarprofiler, lista taggar och läsa om hemsidan. För att göra någon ändring måste du dock vara registrerad användare. Du kan registrera en ny användare med ett användarnamn, namn, email och lösernord. Du får automatiskt en gravatar profilbild kopplad till din mail, eller standard placeholder. Vi du göra stora ändringar på profilen får du nog kontakta admin, annars kan du enkelt gå in och uppdatera ditt namn på din egen profilsida.

Som inloggad kan du ställa frågor, svara på frågor samt kommentera svar. Frågorna skrivs med en titel, meddelande och en kommaseparerad sträng som görs om till taggar. En fråga kan ha flera svar som listas under frågan. Det finns sedan möjlighet att lägga kommentarer till svaren. Detta betyder att en fråga kan ha många svar, som i sin tur kan ha många kommentarer.

Alla frågor, svar och kommentarer skrivs i markdown och parsas sedan för att visa upp html-element till användaren, t.ex. för att skapa extra rubriker, bilder eller lista element.

Projektet finns på ett eget github repo, [klicka för att komma till repot](https://github.com/jespernyhlen/ramverk1-devMore) och ligger sparat i dbwebbmiljön under me/kmom10/ramverk1-devMore, denna är även publicerad på studenservern där ett fungerande exempel finns tillgängligt. Repot innehåller även en README som beskriver hur du enkel får igång sidan i din egna miljö, samt badges kopplade till Travis/scrutinizer för att validera byggtjänsten sam kodkvaliteten.

Kommandot make test fungerar för källkoden och valideras.

#### Krav 4 (Frågor)

För detta krav utökade jag kommentarsdelen för användaren.

Som en ej inloggad användare (även inloggad) får du en översikt på frågorna med hur många svar som finns, vilken rank (antal röstningar) den har. Går du in på frågan ser du frågan/svar/kommentarer tillsammans med vilken rank den har och om frågan är markerad som accepterat. Du kan här inne välja att sortera svaren efter datum (ny/gammal), ranking (bästa/sämsta) samt på accepterade svar. Dessa listas då i denna ordning.

Är du inloggad kan du vara med och bidra med röstning på frågor/svar/kommentarer, du kan dock inte rösta på poster du själv har gjort. En röstning sker med att antingen plussa på ett poäng eller ta bort ett poäng, för att skapa en visuell bild utav hur bra den är. Om du är användaren som skapat en fråga, finns även möjligheten att på svaret markera den som accepterad. Då får den en grön check som visar dess värde och kan såklart inte göras om du själv skrivit svaret.

#### Krav 5 (Användare)

På en användares profil finns det en del information att ta del av. Utöver de frågor och svar som listas finns mer statistik att ta del av.
En poängsystem finns tillgängligt och kopplar en poäng och rank till användaren och förklaras här:

-   Skapa en fråga, 10 poäng
-   Svara på en fråga, 5 poäng
-   Kommenter ett svar, 2.5 poäng
-   Rösta på en fråga/svar/kommentar, 0.25 poäng
-   En uppröstning av din fråga/svar/kommentar ger ägaren 0.5 poäng
-   En nedröstning av din fråga/svar/kommentar ger ägaren -0.5 poäng
-   Ditt svar blir accepterat, 7.5 poäng

Detta skapar en överblick av hur aktiv du är på sidan och ger mer poäng till en användare som gör relevanta poster. Eftersom det är en liten sida blir din rank baserad på ganska små poäng, men skulle utökas vid tillväxt. Ranken baseras nu via dessa poäng:

-   Under 15 poäng, "Newcomer"
-   Över 15 och under 31, "Member"
-   Över 30 och under 51, "Senior"
-   Över 50 och under 70, "Highroller"

Med denna statistik får du listat på profilen dess rank, poäng, antal frågor/svar/kommentarer, antal röstningar samt en lista med frågor och svar som skapats.

#### Krav 6

Utöver de tidigare kraven har jag mest fokuserat på att få hemsidan att fungera bättre som en helhet och innefattat några extra moment. Det första jag direkt kände att jag ville inkludera var en sökfunktion. Detta inkluderade jag i samtliga relevanta sidor, vilket var frågor, användare samt taggar.

Detta innebär att på dessa sidor finns det en main kolumn som visar det direkta innehållet, samt en sidobar där ett sökform är inkluderat. Under frågesidan söker du på frågans titel samt meddelande, och visar upp samtliga matchningar som innehåller det du sökt på. Samma princip är utökad till de två övriga sidorna, men sökningarna sker inom dess kategori. Detta gör att du kan söka efter frågor, användare, samt taggar på ett enkelt sätt.

Sedan ville jag få den visuellt tilltalande. Jag försökte få ihop en design för kvällsanvändarna och en stil som kunde gå igenom hela sidan på ett enkelt och strukturerat sätt.

Jag har även inkluderat möjligheten för användaren som skapat en fråga/svar/kommentar att redigera inlägget. Går du in på en utan att vara inloggad ser du att du måste vara inloggad för att svara. Är du inloggad visas möjligheten att svara eller kommentera. Är du inloggad och visar en fråga/svar/kommentar som du själv skrivit visas en knapp som ger en möjlighet att göra denna ändring. Detta blev en lite mer dynamisk och naturlig lösning av det hela.

#### Allmänt om projektet

Det var ett intressant projekt som innefattade ett relevant moment. Vi är ofta inne på liknande sidor och det är bra att få en liten inblick i hur det kan fungera. Det var väldigt relevant till det vi har gått igenom i kursen och man kunde öva på det man lärt sig.

Det blev ju såklart en extra utmaning då vi jobbar mot ett moment i taget. T.ex. bokmomentet där vi jobbar mot en produkt som i princip ska visas för användaren. Nu innehöll det flera delar och mycket som ska fungera ihop. I efterhand önskar jag att min tid gick mer till att strukturera databasen för att skapa en bättre bas. Det blev lite för mycket hämtningar här och där och hela strukturen kunde blivit mer efter MVC och separerad om jag gjorde det. Detta bidrog till att det blev mer och mer komplicerad kod som jag var för sen med att ändra om, vilket tog extra av min tid.

Men jag har lärt mig mycket vad jag kan göra och ännu mer vad jag skulle gjort bättre och kan göra bätter i framtiden, vilket det handlar om.

#### Allmänt om kursen

Kursen som helhet är jag riktigt nöjd över. Som Mikael även verkar tycka är testdelen en bra inkluderad del som ändå följt med genom flera kurser. Även om det kan kännas jobbigt och repetetivt i vissa lägen tvingar den dig att tänka efter än mer hur man skriver sin kod. Ibland blir det enbart för testsyfte men det har gynnat strukturen som helhet allt mer.

Det var även givande och se hur man bryter ur en modul och kan intergrera den med en befintlig kodbas. Det blir ett tydlig exempel på hur man kan jobba separerat strukturerat.

9/10 får kursen och det är inte mycket jag kan tycka ska ändras i detta läget. Det fungerar fint!
