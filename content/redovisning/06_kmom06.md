---
---

# Redovisning kmom06

#### Modulen anax/htmlform

Med att använda den färdiga modulen htmlform kunde man snabbt och enkelt börja med crud i detta momentet. Det var enkelt att justera till sin egen modell och det finns potential till att använda en sån här tjänst för att utbygga den. Det viktiga var att kolla igenom alla delar som skapades för att bygga sig en grundligare förståelse för vad som egentligen skapats.

#### Andra ramverks tjänster som liknar htmform

Av det jag kunde hitta var det väldigt blandade sätt att använda formulär för de olika ramverken. Inget som direkt kunde jämföras mot Anax specifika sätt men likheter finns. Vissa brukar sig av externa tjänster medan andra erbjuder det som en komponent i ramverket.

#### Active record

Att arbeta med active record gav en tyldigt och enkel struktur för att arbeta mot databasen. Det känns som koden blir anpassad och mer lik den resterande delen av frontend-arbete vi jobbar med. Det blir enklare för någon som inte jobbat med mycket sql-queries tidigare att sätta sig in i, och jobbar vidare med klasser och metoder. Som jag förstår det kan det i vissa fall dock brista på effektiviteten. Man kan inte anpassa sina queries fullt så specifikt som du kanske hade gjort om du gjorde direkta databasanrop men anpassade queries.

#### Active record i andra ramverk

Laravel är ett ramverk som använder sig av active record implementation genom The Eloquent ORM. Man skapar klasser för vardera tabell för att kunna arbeta mot databasen. Genom klassen kan du hämta eller manipulera datan som finns tillgänglig, mycket likt som vi gjorde i Anax.

#### Scaffolding som metod

I detta kursmoment kunde man se enkelt en implementation kunde ske genom att använda scaffolding. Som tidigare sagt, är deft ju en större variant av copy-past och ingen större magi egentligen. Men det kan spara tid och se till att man inte behöver göra onödig repetition. Dock kan jag förstå att det är viktigt att verkligen gå igenom allt man kopierat över, för att få en förståelse för vad det är man implementerat.

#### Scaffolding i andra ramverk

Det tydligaste och mest liknande det vi i detta kursmoment jobbat med hade Phalcon. De använder Scaffolding för att implementera crud likt vi gjort och utgår från "Command: phalcon scaffold <table-name> ".

#### Veckans TIL

Veckans TIL kan vara luddigt och detta går inte till någon specifik sak denna gång. Det känns mer som jag fördjupat mina kunskaper som jag redan besuttit och gjort de starkare, med t.ex. CI-kedja och mockning.
