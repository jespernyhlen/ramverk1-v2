---
---

# Redovisning kmom01

#### Mina kunskaper och förbättringsområden

Efter att arbetat med PHP under tidigare kurser har jag skaffat mig en grundläggande förståelse för hur programmering i PHP fungerar och vad man kan åstakomma. Dock är det inte många ämnen som jag är särskilt fördjupad i, då det viktiga som start är att få en översikt och förståelse för helheten. Jag ser mig allt starkare i databashantering, då detta är något som innefattas även i andra kurser, samt något som jag utforskat mer utanför skolan. Säkerheten kring det området har blivit bättre, men även säkerhet i applikationer generellt har även blivit starkare. Detta kombineras även med testning som vi använder oss mer utav, där dessa aspekter tillkommer och utökas. Men såklart finns det mycket i detta område som jag ännu inte har kunskap om och kan förbättras.

Det finns många områden jag vill bli bättre på och även skaffa min första kunskap inom. Dokummentering är ett område som jag ska jobba mot att bli bättre på. Det är ett enkel område att ständigt förbättra som just nu handlar om min egen disciplin. Då vi ständigt jobbar vidare med nyare saker kan vissa moment bli hastigt gjorda, vilket gör att detta moment kan prioriteras ned. Det tar egentligen ingen större tid och jag tror det är en bra vana att ha, speciellt med tanke på framtida utvecklande.

Något mer öppet och lösare är att jag som helhet vill få bättre koll på hur ramverket är uppbyggt. Jag vill förstå bättre hur alla delar samverkar och vad de gör. Det finns fortfarande för mycket "magi" som uppstår vid utvecklandet och det vore nyttigt att förstå bättre hur detta sker. Detta steget handlar nog mest om att separera de olika delarna och försöka jämnföra mot kunskaper i andra ramverk som man jobbat med. Detta gynnar såklart inte bara arbetande i just detta ramverk, men underlättar när man ska jobba vidare mot andra ramverk. Detta i och med att det mesta bygger på liknande principer, men är bara upplagda på något annat sätt.

#### Populära ramverk inom PHP

Innan jag gjorde någon efterforskning antog jag att Laravel skulle ligga högt upp på listan av populära ramverk. Just för att detta är något som ofta kommer upp när man söker information inom PHP. Utom det ramverket hade jag ingen större koll på vad som används inom PHP då jag endast jobbat med ANAX.

Laravel ser i nuläget ut att vara det största PHP-baserade ramverket och användandet stiger stadigt. Det är kännt för att hantera applikationer av alla typer av storleksgrad och är högst flexibelt och anpassningsbart till framtida förändringar. Det är anpassat för att hantera komplexa backend-system och ses som ett väldigt komplett ramverk.

Symfoni och Codeigniter introducerades flera år innnan Laravel och är högst relevanta, även om Laravels storhet inte rikitgt kan nås. Symfoni har existerat länge och har på grund utav det byggt upp en tillförlitlig och stabil bas, något som många uppskattar. Det är även väldigt bra optimerat för att göra storskaliga applikationer och kan enkelt intergreras med större projekt som Drupal. En stor egenskap är även det återanvändbara komponenter som det är uppbyggt på, vilket ökar produktiviteten och flexibiliteten.

Codeigniter lanserades strax efter Symfoni och används i ungefär samma grad. man nämner ofta hur snabbt detta ramverk är och fungerar väldigt bra när applikationer ska byggas i mindre skala, även om det går att utveckla mot större, men kanske inte i samma grad som de tidigare nämnda. Med tanke på att det finns mycket och väl utförd dokummentation tillänglig, samt enkelheten att starta och komma igång med ett projekt, kan det även vara ett bra första steg för en nybörjare i världen av ramverk.

###### Källor:

-   [https://raygun.com/blog/top-php-frameworks/](https://raygun.com/blog/top-php-frameworks/)
-   [https://hackernoon.com/top-8-php-frameworks-in-2019-b6be163605c8](https://hackernoon.com/top-8-php-frameworks-in-2019-b6be163605c8)
-   [https://www.dotcominfoway.com/blog/top-10-must-have-php-frameworks-in-2019/#gref](https://www.dotcominfoway.com/blog/top-10-must-have-php-frameworks-in-2019/#gref)

#### Communities inom opensource och programmeringsdomänen

En stor anledning till att jag blivit allt mer intresserad av utveckling och programmering är tack vare den community som finns tillgänglig. Speciellt när man studerar på distans men även erfarenheten som byggs upp på fritiden. Jag blir ofta förvånad över hur pass mycket information och människor som finns tillgänglig när man kör fast, samt viljan till att utveckla och vidareförmedla kunskapen till andra människor. Detta med en kombination av en snabb utveckling i detta fält gör det enklare för mer människor att tillkomma och bidra i denna grupp, en viktig del för att utvecklingen inte ska stanna.

För min egen del ser jag det som en stor fördel med den positiva attityden till open-source projekt. Detta gör att man med enkelhet kan gå in och se hur saker och ting är uppbyggda och förenklar i lärandesyfte. Ännu har jag inte bidragit till något sådant projekt eller fått en större inblick i hur det är att medverka, men det kommer säkert en tid till det med.

#### En ramverkslös värd

Under PHP UK konferansen 2017 höll Michael Cullum ett föredrag om ramverk inom PHP. Det huvudsakliga ämnet är om ramverk som helhet är något som vi egentligen behöver eller om det är de små delarna som bakas in som är det väsentliga. Av bristande kunskap har jag ingen egentlig åsikt om det hela men försöker hela tiden att vara öppensinnig och ta in informationen om situationen. Det har sina för och nackdelar att förhålla sig till ramverk som helhet gentemot komponenterna de kan innehålla. Mycket för min egen del kan det handla om vilken struktur man får utgå ifrån, information som finns tillgänglig gentemot flexibiliteten som kan minska. Att använda sig av ett ramverk kan ge en tydlig struktur som är gjord för att implementeras på ett visst sätt. Detta kan ge en fördel med att mer människor arbetar på liknande sätt och sammerbetet kan förenklas. Men som i de flesta lägen i livet finns aldrig de bästa metoderna samlade i ett ställe, då hade konkurransen aldrig funnits i första läget. Därför ser jag absolut fördelen med att öppna upp sitt utvecklande för att plocka in olika delar från olika ställen, för att använda det som behövs i det specifika sammanhanget.

#### Kursens första moment

Till en start kollade jag igenom vad vi gjort i Design och OOPHP kursen för att enklare komma ihåg och ta till den tidigare kunskapen vi skaffat oss i dett område. Efter det var det inga större svårigheter att komma igång och gräva ner sig i ramverkets delar. Jag har inte gjort några större förändringar i designen förutom att ändra mindre detaljer för att passa mig bättre.

Att sedan arbeta med kontrollers var hyffsat enkelt att sätta sig in i. Det liknar mycket sättet vi arbetar med i övriga kurser och introduktionen till detta i OOPHP gav ett klart försprång.

Det var även kul att se hur vi kan skapa ett API i detta programmeringspråk och inget jag gjort tidigare, även om jag något kunde förstå hur det skulle fungera i teorin.
